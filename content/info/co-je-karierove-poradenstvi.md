---
title: Co je kariérové poradenství?
layout: single
---

Kariérové poradenství definuje každý trochu jinak.

{{< quote text="Kariérové ​​poradenství je proces, který zahrnuje pomoc lidem při výběru, změně nebo přizpůsobení jejich kariéry, což je klíčové pro jejich osobní růst a spokojenost." author="Donald Super" >}}

{{< quote text="Kariérové ​​poradenství zahrnuje pomoc jedincům při jejich rozvoji a rozhodování v oblasti profesního života, což zahrnuje sebepoznání, porozumění pracovním příležitostem a vytváření strategií k dosažení kariérních cílů." author="Edgar Schein" >}}

## Já a kariérové poradenství

Pro mě je kariérové poradenství pomoc při převzetí života do vlastních rukou. Slovo *poradenství* často nahrazuju slovem *provázení*, protože mnohem lépe vystihuje podstatu procesu.

Je to o tom, aby sis uvědomil své silné stránky, zájmy dovednosti, svůj skillset, a jak to všechno můžeš využít při výběru vysoké školy, povolání nebo jen náplně volného času. Kariérový poradce je potom člověk, který ti s tím pomůže. Kromě toho ti může asistovat při psaní životopisu nebo budováním portfolia.

> Díky kariérovému poradenství se můžeš lépe rozhodnout, jakou cestou se vydat nejen abys byl úspěšný, ale hlavně spokojený se svými rozhodnutími.

## Pro koho je kariérové poradenství?

Kariérko je tady pro ty, kteří možná přesně neví, kterou cestou se v životě vydat a chtějí na to přijít. Hrozně důležitá je právě vlastní iniciativa. Člověku, kterého ke kariérovému poradci pošle učitel nebo dokope rodič, se špatně pomáhá, pokud pomoc sám nevyhledá.

> **Člověk musí chtít.** Jen tehdy to dává smysl.